Видатні вчені Макаренко А.С. Мечников І.І. Каразін В.Н. Тринклер М.П. Бекетов М.М. Макаренко А.С. Анто́н Семе́нович Макаре́нко, народився 13 березня 1888 — український та радянський педагог і письменник, один із засновників радянської системи дитячо-підліткового виховання. Здійснив у педагогічній практиці дослід, який не має прикладів, масового перевиховання дітей-правопорушників в трудовій колонії ім. М. Горького і дитячій комуні ім. Ф. Е. Дзержинського. Розробляв теорію і методику виховання в колективі, теорію сімейного виховання. Мечников І.І. Ілля Ілліч Мечников, народився 15 травня 1845 — український, російський і французький науковець, один з основоположників еволюційної ембріології, імунології та мікробіології. Розробив теорії зародкових листків, походження багатоклітинних організмів. Відкрив явище фагоцитозу, розробив фагоцитарну теорію імунітету. Навчався у 2-й Харківській гімназії та на відділенні природничих наук Харківського університету. 1864—1867 — працював у Гессені, Геттінгені та Мюнхені. 1867 — отримав ступінь магістра зоології. Працював у Новоросійському університеті та Петербурзькому університеті (1868—1870). 1870—1882 — завідувач кафедри зоології та порівняльної анатомії Новоросійського університету. 1886—1887 — завідував організованою ним першою в Російській імперії Одеською бактеріологічною станцією. 1888—1916 — завідувач лабораторії в Інституті Пастера в Парижі. Почесний член Петербурзької академії наук. Лауреат Нобелівської премії з медицини та фізіології 1908 «За вивчення імунної системи». Каразін В.Н. Кара́зін Васи́ль Наза́рович, народився 30 січня 1773 — український вчений, винахідник, громадський діяч. Засновник першого у східній Україні Харківського університету, ініціатор створення одного з перших у Європі Міністерства народної освіти, автор ліберальних проектів реформування державного устрою і народного господарства. Праці з агрономії, конструювання сільськогосподарських машин. Зробив численні відкриття в галузі органічної і неорганічної хімії, першим запропонував створення мережі метеорологічних станцій по всій державі. Василь Назарович був нащадком стародавнього дворянського роду, який мав свій герб ще з 1627 року. Засновником роду вважається Григорій Караджи — архієпископ міста Софії. Дід Каразіна, Олександр Григорович, переїхав до Росії за часів імператора Петра І. Саме тоді його прізвище було записано з російським закінченням. Каразін мав можливість бачити життя звичайного українського маєтку. Тринклер М.П. Тринклер Микола Петрович, народився 7 листопада 1859 — хірург, вчений та педагог. Народився у Петербурзі. Початкову освіту здобув у німецькій приватній школі. У 1877 закінчив Сімферопольську гімназію. Вивчав медицину у Харківському університеті. Після завершення навчання в 1884 працював на посаді ординатора університетської хірургічної клініки. У 1899 захистив докторську дисертацію на тему: "К хирургии поперечных переломов надколенника". 3 1905 — екстраординарний, з 1910 — ординарний професор Харківського університету на кафедрі хірургічної патології. З 1913 — завідувач факультетської хірургічної клініки, з 1921 - професор Харківського медичного інституту. Тринклер був одним із засновників Товариства російських хірургів, очолював редколегію журналу "Врачебное дело". Член Нобелівського комітету. Автор близько 80 наукових праць. Бекетов М.М. Бекетов Микола Миколайович народився 13 січня 1827 — український і російський фізико-хімік, член Петербурзької академії наук. В І849 закінчив Казанський університет. Захистив докторську дисертацію «Дослідження над явищами витіснення одних металів іншими». В цій праці Микола Бекетов виклав свою теорію витіснення металів, встановив ряд активності металів, дав формулювання закону діючих мас, описав відкритий ним метод відновлення металів. У 1864 Бекетов організував фізико-хімічний відділ при Харківському університеті, на якому з 1865 вперше як самостійну дисципліну наук систематично читав курс фізико-хімії. Провадив широкі термохімічні дослідження, метою яких було розкрити природу сил хімічної спорідненості. Праці Миколи Бекетова і його учнів поклали початок харківській фізико-хімічній школі. Джерело інформації та фотокарток: wikipedia.org